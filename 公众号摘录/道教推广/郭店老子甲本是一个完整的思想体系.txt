郭店老子甲本是一个完整的思想体系

    元学

    2017-07-06 20:14:19 [原创]

郭店老子甲本
北京元学文化院 李健 校释

郭店老子甲本脉络结构：

上篇：内圣篇（成为圣人）
道（总纲）：1章
人法天地： 2-3章
人法自然： 4-5章
人法道： 6-7章
（依照首章的末句的中心句“人法地、地法天、天法道、道法自然”而展开）

下篇：外王篇（圣人治国）
圣人不欲：8-10章
圣人好静：11-12章
圣人无为：13-17章
圣人无事：18-20章
（依照末章末句的中心句“是以圣人之言曰：我无事而民自富，我无为而民自化，我好静而民自正，我欲不欲而民自朴”而展开）



老子脉络口诀：

道在内圣与外王
人法天地自然道
圣人不欲与好静
圣人无为与无事


上篇：内圣篇（成为圣人）

总纲：道

一章：有将昆成，先天地生。悦穆，独立不改，可以为天下母。未知其名，字之曰道。吾强为之名曰大、大曰逝、逝曰远、远曰反，天大，地大，道大，王亦大。域中有四大焉，王居一焉。人法地、地法天、天法道、道法自然。

（一）人法天地

二章：天地之间，其犹橐籥欤？虚而不屈，动而愈出。 三章：至虚，亘也；守中，笃也。万物方作，居以须复也。天道员员，各复其根。

（二）人法自然

四章：含德之厚者，比于赤子。螝蠆虫蛇弗蠚，攫鸟猛兽弗扣。骨弱筋柔而捉固，未知牝牡之合然怒，精之至也。终日呼而不嚘，和之至也。和曰常，知和曰明。益生曰羕，心使气曰强。物壮则老，是谓不道。

五章：名与身孰亲？身与货孰多？得与亡孰病？甚爱必大费，厚藏必多亡。故知足不辱，知止不殆，可以长久。

（三）人法道

六章：反也者，道动也；弱也者，道之用也。天下之物生于有、生于无。

七章：持而盈之，不不若已。湍而群之，不可长保也。金玉盈室，莫能守也。贵福骄，自遗咎也。功遂身退，天之道也。

下篇：外王篇（圣人治国）

（一）圣人不欲

八章：绝智弃辩，民利百倍；绝巧弃利，盗贼无有；绝伪弃虑，民复季子。三言以为辨不足，或命之或呼属：视索保仆，少私寡欲。

九章：江海所以为百谷王，以其能为百谷下，是以能为百谷王。圣人之在民前也，以身后之；其在民上也，以言下之。其在民上也，民弗厚也；其在民前也，民弗害也。天下乐进而弗厌。以其不争也，故天下莫能与之争。

十章：罪莫厚乎甚欲，咎莫险乎欲得，祸莫大乎不知足。知足之为足，此亘足矣。

（二）圣人好静

十一章：以道佐人主者，不欲以兵强于天下。善者果而已，不以取强。果而弗伐，果而弗骄，果而弗矜，是谓果而不强，其事好。

十二章：长古之善为士者，必微弱玄达，深不可识，是以为之容：豫乎若冬涉川，犹乎其若畏四邻，俨乎其若客，涣乎其若释，敦乎其若朴，沌乎其若浊。孰能浊以静者将徐清，孰能安以动者将徐生？保此道者，不欲尚盈。

（三）圣人无为

十三章：为之者败之，执之者远之。是以圣人无为故无败，无执故无失。临事之纪，慎终如始，此无败事矣。圣人欲不欲，不贵难得之货；教不教，复众之所所过。是故圣人能辅万物之自然，而弗能为。

十四章：道亘无为也，侯王能守之，而万物将自化。化而欲作，将镇之以无名之仆。夫亦将知足，知以静，万物将自定。

十五章：为无为，事无事，味无味。大，小之。多易必多难，是以圣人犹难之，故终无难。

十六章：天下皆知美之为美也，恶已；皆知善，此其不善已。有无之相生也，难易之相成也，长短之相形也，高下之相盈也，音声之相和也，先后之相随也。是以圣人居无为之事，行不言之教。万物作而弗始也，为而弗志也，成而弗居。天唯弗居也，是以弗去也。

十七章：道亘无名仆唯妻，天地弗敢臣。侯王如能守之，万物将自宾。天地相合也，以输甘露，民莫之命而自均焉。始制有名，名亦既有，夫亦将知止，知止所以不殆。卑道之在天下也，犹小谷之与江海。

（四）圣人无事

十八章：其安也，易持也；其未兆也，易谋也。其脆也，易判也；其几也，易散也。为之于其无有也，治之于其未乱。合（抱之木，作于毫）末；九成之台，作（于垒土；百仞之高，始于）足下。

十九章：知之者弗言，言之者弗知。闭其兑，塞其门；和其光，同其尘；挫其锐，解其纷。是谓玄同。故不可得而亲，亦不可得而疏；不可得而利，亦不可得而害；不可得而贵，亦不可得而贱。故为天下贵。

二十章：以正治邦，以奇用兵，以无事取天下。吾何以知其然也？夫天多忌讳而民弥叛，民多利器而邦滋昏，人多智而奇物滋起，法物滋彰盗贼多有。是以圣人之言曰：我无事而民自富，我无为而民自化，我好静而民自正，我欲不欲而民自朴。


（李健：北京元学文化院院长，暨南大学文学院博士研究生，发现郭店老子甲本是一个完整的思想体系。）

本文的所有图、文等著作权及所有权归原作者所有

北京元学文化院

北京元学文化院是经北京市行政部门登记注册的文化机构，成立于2004年，致力中华元学研究与传播。组织文化艺术交流活动。（元学释义：元，始也；元学即原学、本原之学。）
